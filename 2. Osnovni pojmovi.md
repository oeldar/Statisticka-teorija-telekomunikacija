>[!abstract] Slucajni eksperiment
>Slucajni eksperiment je eksperiment koji mozemo ponavljati proizvoljan broj puta pod istim uslovima i ciji ishod unaprijed nije poznat.

Bitno je napomenuti da je pored toga definisano i sta cemo registrovati kao ishod dogadjaja. Svaki put kada se izvrsi slucajni eksperiment, dobije se jedan od mogucih ishoda. Prirodno je posmatrati skup svih mogucih ishoda. Moguce ishode slucajnog eksperimenta jos zovemo i **uzorci**.

>[!abstract] Prostor uzoraka
>Skup svih mogucih ishoda slucajnog eksperimenta nazivamo **prostor uzoraka** slucajnog eksperimenta. Uobicajeno je da ga obiljezavamo sa $S$.

Pogledajmo to na sljedecim primjerima.

>[!example] Primjer 1
>Slucajni eksperiment koji sprovodimo je bacanje novcica. Novcic bacamo jednom i registrujemo sta je palo na gornjoj strani. Moguci ishodi su:$$\begin{matrix}
\text{Ishod}_1: \text{Pala je glava.} \\
\text{Ishod}_2: \text{Palo je pismo.}
\end{matrix}$$Oznacimo prvi ishod sa $g$ a drugi sa $p$. Skup koji formiramo od ovih mogucih ishoda $S=\{g, p\}$ nazivamo prostor dogadjaja.

>[!example] Primjer 2
>Slucajni eksperiment koji sprovodimo je bacanje novcica. Novcic bacamo jednom i registrujemo koliko puta je palo pismo. Moguci ishodi su:$$\begin{matrix}
\text{Ishod}_1: \text{Pismo je palo 0 puta} = 0. \\
\text{Ishod}_2: \text{Pismo je palo 1 put} = 1.
\end{matrix}$$ Skup koji formiramo od ovih mogucih ishoda $S=\{0, 1\}$ nazivamo prostor dogadjaja.

Prostor uzoraka je skup koji moze biti **diskretan** ili **kontinualan**. Diskretan prostor uzoraka je konacan ili prebrojiv skup svih mogucih ishoda slucajnog eksperimenta. Kontinualni prostor uzoraka sadrzi bar jedan interval realnih brojeva.

>[!example] Diskretan i kontinualan prostor uzoraka
>Slucajni eksperiment je bacanje kocke. Registrujemo broj na gornjoj strani. Prostor uzoraka je je skup $S = \{1,2,3,4,5,6\}$. Ovaj skup je konacan. Dakle, on je diskretan prostor uzoraka.
>
>Slucajni eksperiment je mjerenje otpornosti otpornika koji su proizvedeni tako da imaju otpornost izmedju $99.3$ $\Omega$ i $105.2$ $\Omega$. Prostor uzoraka je dakle segment realnih brojeva $S=[99.3, 105.2]$.

>[!abstract] Dogadjaj
>Dogadjaj je bilo koji podskup prostora uzoraka slucajnog eksperimenta.

Neka imamo neki slucajni eksperiment ciji je prostor uzoraka $S$. Bilo koji podskup $A$ skupa $S$ zovemo dogadjaj. Dogadjaj moze biti **jednostavan** i **slozen**.
- Jednostavan dogadjaj je skup koji sadrzi samo jedan uzorak tj. on se moze realizirat na samo jedan nacin. Mozemo razmisljati, to je takav dogadjaj $A$ za kojeg je $|A| = 1$.
- Slozen dogadjaj je skup koji sadrzi vise uzoraka tj. on se moze realizirati na vise nacina. Mozemo razmisljat, to je takav dogadjaj $A$ za kojeg je $|A|>1$.

>[!example] Primjer jednostavnog i slozenog dogadjaja
>Neka je slucajni eksperiment bacanje kocke a registrujemo broj na gornjoj strani. Prostor uzoraka je $S = \{1,2,3,4,5,6\}$ a dogadjaj $A = \{1\}\subset S$ je jedan jednostavan dogadjaj. To je dogadjaj "*pala je jedinica*". Samo je jedan nacin da se ostvari dogadjaj $A$ a to je da ishod slucajnog eksperimenta bude $1$. 
>
>Dogadjaj $B = \{1,2,3\}\subset S$ je slozen dogadjaj. To je dogadjaj "*palo je jedan od brojeva: jedinica, dvica ili trica*". Dogadjaj $B$ se realizira u tri slucaja: ako padne jedinica, ako padne dvica ili ako padne trica.

>[!todo] Notacija
>Neka imamo neki slucajni eksperiment ciji je prostor uzoraka $S = \{a,b,c,...\}$. Tada usvajamo sljedece notacije i nazive:
>
>
| Teorija skupova         | Teorija vjerovatnoce                                                  |
| ----------------------- | --------------------------------------------------------------------- |
| $S$                     | siguran dogadjaj                                                      |
| $\varnothing \subset S$ | nemoguc dogadjaj                                                      |
| $a,b,c\in S$            | uzorci, jednostavni dogadjaji                                         |
| $A, B, C\subseteq S$    | dogadjaji                                                             |
| $A$                     | dogadjaj $A$ se desio                                                 |
| $\overline{A}$                     | dogadjaj $A$ se nije desio                                                 |
| $A\cup B$               | bar jedan od dogadjaja $A$ ili $B$ se desio                           |
| $A\cap B$               | desili su se i dogadjaj $A$ i dogadjaj $B$                            |
| $A\subset B$            | dogadjaj $A$ implicira dogadjanje $B$                                 |
| $A\cap B = \varnothing$ | $A$ i $B$ su iskljucivi dogadjaji, ne mogu<br>se istovremeno dogoditi |

# Aksiomi teorije vjerovatnoce

Pretpostavimo da analiziramo neki slucajni eksperiment. Svi moguci ishodi eksperimenta su poznati i njihov skup cini prostor uzoraka. Skup ciji su elementi jedan ili vise tih uzoraka se naziva dogadjaj i on je prema tome podskup prostora uzoraka.
Za taj posmatrani slucajni eksperiment svakom dogadjaju $A\subseteq S$ dodjeljujemo konacan broj $p(A)$. Primijetimo da je $p$, dakle, funkcija koja slika skup $S$ u skup $\mathbb{R}$. Broj $p(A)$ cemo dalje definisati tako da predstavlja mjeru vjerovatnoce da ce se dogoditi dogadjaj $A$ ili krace receno, vjerovatnocu dogadjaja $A$.

Jedan od nacina definisanja vjerovatnoce tj. funkcije $p$ je dat u nastavku.

>[!abstract] Statisticka definicija vjerovatnoce
>Pretpostavimo da se slucajni eksperiment sa prostorom uzoraka $S$ ponavlja $n$ puta pod identicnim okolnostima. Za neki dogadjaj $A\subseteq S$ definisemo prirodan broj $n(A)$ kao broj realizacija eksperimenta kod kojih se dogodio dogadjaj $A$. Tada vjerovatnocu dogadjaja $A$ u oznaci $p(A)$ definisemo kao
>$$p(A) = \lim_{n\to\infty}\frac{n(A)}{n}.$$

Ovakva definicija je korisna za intuitivno razumijevanje vjerovatnoce ali nam problem pravi pretpostavka da $n(A)/n$ konvergira kada $n\to\infty$ sto nije trivijalna pretpostavka.

Umjesto ove slozene definicije, koristimo tri jednostavna aksioma teorije vjerovatnoce.

>[!abstract] Aksiomi teorije vjerovatnoce
>Neka posmatramo slucajni eksperiment sa nepraznim prostorom uzoraka $S$. Funkciju
>$$p: S \to \mathbb{R}$$
>nazivamo vjerovatnoca na $S$ ako su zadovoljeni aksiomi:
>>[!todo] Aksiom 1
>>Nenegativnost tj. $p(A)\geqslant 0, \forall A\subseteq S.$
>
>>[!todo] Aksiom 2
>>Normiranost tj. $p(S) = 1$.
>
>>[!todo] Aksiom 3
>>Za niz medjusobno iskljucivih dogadjaja, vjerovatnoca da ce se desiti bar jedan od njih jednaka je sumi pojedinacnih vjerovatnoca ovih dogadjaja odnosno
>>$$p\left( \bigcup_{k=1}^{\infty}A_k \right) = \sum_{k = 1}^\infty p(A_k).$$

Treci aksiom vrijedi i za konacan broj medjusobno iskljucivih dogadjaja. Pretpostavimo da imamo beskonacno mnogo medjusobno iskljucivih dogadjaja
$$A_1, A_2, A_3, ...$$
Neka je $A_1=S$ a svi ostali dogadjaji prazni skupovi tj. $A_k = \varnothing, \forall k>1$. Ocigledno je da su svi ovi dogadjaji medjusobno iskljucivi jer im je presjek prazan skup. Prema tome
$$p(S) = p\left( \bigcup_{k=1}^{\infty}A_k \right) \overset{\text{A3}}{=} \sum_{k=1}^\infty p(A_k) = p(S) + \sum_{k=2}^\infty p(\varnothing).$$
Ukratko, dobili smo
$$p(S) = p(S) + \sum_{k=2}^\infty p(\varnothing).$$
Oduzimajuci $p(S)$ sa obje strane i uvazavajuci aksiom 1 da je $p(A) \geqslant 0$ za svako $A\subseteq S$, zakljucujemo da mora vrijediti
$$p(\varnothing) = 0.$$
Ovo malo izvodjenje nam je pomoglo da pokazemo da je vjerovatnoca dogadjaja koji odgovara praznom skupu jednaka nuli, medjutim jos uvijek nismo pokazali da aksiom 3 vrijedi za konacno mnogo dogadjaja.

Ako u izrazu za aksiom 3 uzmemo da su za svako $k>n\in \mathbb{N}$ za neko proizvoljno $n$, skupovi $A_k=\varnothing$ i uzimajuci u obzir zakljucak do kojeg smo dosli da je $p(\varnothing) = 0$, dolazimo do izraza

>[!todo] Aksiom 3 za konacan broj dogadjaja
>$$p\left( \bigcup_{k=1}^{n}A_k \right) = \sum_{k = 1}^n p(A_k).$$

# Osobine vjerovatnoce

>[!todo] Osobina 1
>$$p(\overline{A}) = 1-p(A).$$
>>[!tip] Dokaz
>>Kako je $A+\overline{A} = S$ mozemo pisati
>>$$p(S) = p(A+\overline{A}).$$
>>Primjenjujuci aksiom 2, $p(S) = 1$. S druge strane, posto su dogadjaji $A$ i $\overline{A}$ po definiciji iskljucivi, mozemo primijeniti aksiom 3 pa imamo da je
>>$$1 \overset{\text{A2}}{=} p(S) = p(A+\overline{A}) \overset{\text{A3}}{=} p(A) + p(\overline{A}) \Rightarrow p(\overline{A}) = 1- p(A).$$

>[!todo] Osobina 2
>Ako je $A\subseteq B$ tada je $p(A)\leqslant p(B).$
>>[!tip] Dokaz
>>Ovdje je korisno nacrtati Venov dijagram. Kako je $A$ podskup skupa $B$ sa slike vidimo da skup $B$ mozemo predstaviti kao uniju dva disjunktna skupa $A$ i $B\overline{A}$ tj. $B = A+B\overline{A}$. Na osnovu treceg aksioma imamo
>>$$p(B) = p(A\cup B\overline{A}) \overset{\text{A3}}{=} p(A) + p(B\overline{A}).$$
>>Ako uvazimo aksiom 1 da je vjerovatnoca nenegativna tj. da je $p(B\overline{A})$ sigurno neki broj koji je bar nula ili veci od nule, znaci da je $p(B)$ bar jednako $p(A)$ ako ne i vece tj.
>>$$p(A)\leqslant p(B).$$

>[!todo] Osobina 3
>Za dva proizvoljna dogadjaja $A$ i $B$ vrijedi
>$$p(A\cup B) = p(A) + p(B) - p(AB).$$
>>[!tip] Dokaz
>>Opet cemo koristiti isti trik a to je da skup $A\cup B$ predstavimo kao uniju dva disjunktna skupa. To mozemo uraditi na sljedeci nacin
>>$$A \cup B = A \cup B\overline{A}.$$
>>Kako su ova dva skupa sa desne strane disjunktna, mozemo primijeniti aksiom 3 tj.
>>$$p(A\cup B) = p(A\cup B\overline{A}) \overset{\text{A3}}{=} p(A) + p(B\overline{A}).$$
>>Ostane nam samo jos da vidimo cemu je $p(B\overline{A})$ jednako. 
>>Predstavimo skup $B$ kao uniju dva disjunktna skupa $B = AB + B\overline{A}$. Prema trecem aksiomu imamo
>>$$p(B) = p(AB+B\overline{A}) \overset{\text{A3}}{=} p(AB) + p(B\overline{A})$$
>>odakle direktno slijedi da je 
>>$$p(B\overline{A}) = p(B) - p(AB)$$
>>sto uvrsteno u izraz za $p(A\cup B)$ daje
>>$$p(A\cup B) = p(A) + p(B) - p(AB).$$

Osobinu 3 mozemo generalizovati al necemo dokazivati jer je zvijer
>[!todo] Osobina 4
>Za $n$ proizvoljnih dogadjaja $A_1, A_2, ..., A_n$ vrijedi
>$$p\left( \bigcup_{k=1}^{n}A_k \right) = \sum_{i=1}^n p(A_k)-\sum_{i=1}^n\sum_{j=i+1}^n p(A_iA_j) + \sum_{i=1}^n\sum_{j=i+1}^n\sum_{k=j+1}^n p(A_iA_jA_k)-...+(-1)^{r+1} \sum_{1\leqslant i < j < ... < m \leqslant n}p(A_iA_j...A_m) + ... + (-1)^{n+1}p(A_1A_2...A_n).$$

Primijenimo ovo na tri dogadjaja
>[!todo] Osobina 4 za tri dogadjaja
>Za tri proizvoljna dogadjaja $A, B$ i $C$ vrijedi
>$$p(A\cup B\cup C) = p(A)+p(B)+p(C)- p(AB) -p(AC)- p(BC)+ p(ABC).$$








